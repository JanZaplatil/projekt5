hedaer,img_source,post
"Počep je osnovna vaja za noge","https://trenertadej.si/wp-content/uploads/2017/10/POCEP.jpg","Prikazal vam bom DVE VRSTI (tehniki) POČEPA:
Tehnika POČEPa NA LEVI je tako imenovani olimpijski počep s palico v višji legi, kjer so noge v širini bokov ali malenkost širše. Vključuje maksimalen gib kolen naprej, medtem ko je ravnotežje malenkost bolj na petah (na sliki so rahlo privzdignjene –to je pogosta napaka!), boki so potisnjeni čim nižje medtem pa pazimo na vzravnan hrbet.
Tehnika POČEPa NA DESNI je tako imenovani powerlifiting počep kjer se palica nahaja malenkost nižje na hrbtu, sumo pozicija nog (stopala v širini ramen ali širše). Vključuje minimalen gib kolen, boke potisnemo maksimalno nazaj, s telesom (kjer je hrbet še vedno popolnoma raven) pa se nagnemo bolj naprej zaradi sile, ki se ji reče RAVNOTEŽJE. 🙂
Obe vrsti oz tehniki počepa sta pravilni, ampak ni nujno, da je vaše telo pripravljeno na obe tehniki. Z levo tehniko počepa lepše gradimo kvadriceps (sprednje-stegenjske mišice) in manj obremenjujemo spodnji hrbet (ne velja pri omejeni mobilnosti kolkov). Desna tehnika počepa pa lepše gradi nožni biceps (zadnje-stegenjske mišice) in je manj obremenjujoč za kolena in boke (ne velja pri omejeni mobilnosti sklepne kapsule v kolku).
Kakšen počep naj izberem, da bo tehnika prava?
  Anatomija (dolžina nog/trupa), mobilnost in cilji (moč proti hipertrofiji) močno diktirajo način počepa. Če se ne počutite dobro med izvajanjem počepa ali dvomite v svojo tehniko počepa, me poiščite in skupaj bomo poiskali rešitev.
Ne obsojaj tehnik počepa!
Preden se posmehujete tehnikam počepa pri drugih, ali ste pogumni pri podajanju nasvetov se prepričajte, da dodobra poznate biomehaniko telesa. Obstaja namreč še veliko različnih tehnik počepa o katerih bomo še pisali.
  Spodbujajte vsakogar ki pride v fitnes in se loti počepa, ki ni popularen ampak zelo efektiven.
*(delno povzeto po Bret Contreras (Fitness Page))"
